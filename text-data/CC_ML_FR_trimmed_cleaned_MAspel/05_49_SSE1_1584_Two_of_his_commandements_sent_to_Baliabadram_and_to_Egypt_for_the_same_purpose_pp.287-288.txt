A commandment for Baliabadram . 
 SErenissimae Reginas Angliae orator literis supplicatoriis in porta nostra fulgida significavit , quod Baliabadram venientes mercatores , naves & homines eorum , contra privilegium impedirentur & molestarentur . Inter nos enim & Reginam cum foedus sit , ut mercatores , homines & naves eorum contra privilegium impediantur aut molestentur , nullo unquam pacto concedimus . Mandamus igitur , ut literae nostrae Caesareae , quam primum tibi exhibitae fuerint , has in persona propria cures , secundum quod convenit , videasque ex Anglia Baliabadram cum mercibus venientibus mercatoribus , & alias ob causas venientibus hominibus , in summa Angliensibus & navibus eorum , & in navibus existentibus mercibus & rebus contra foedus & privilegium , injuria , vis aut damnum non inferatur : sed , ut convenit , defendas , ut naves , mercatores , & homines , nostri velut proprii subditi , liberi ab omni vi & injuria permaneant , & negotiis suis incumbant . Et quod illius loci Janisseri illos impedirent , significatum est : ut illi illis nocumento sint nullo modo concedimus . Juxta tenorem mandati hujus illos commonefacias , ut nihil quicquam contra 287 
 foedus faciant , ita ut nunquam hujusmodi querela huc veniat , quia quicquid acciderit , a te expostulabimus . Negligentiam postponito , & insigni Caesareo fidem adhibeto . 
 A commandment for Egypt . 
 SCito quod orator Reginae Angliae in porta mea existens libellum supplicem ad portam nostram mittens significavit , quod cum ex Agypto Consul eorum abesset , Consul illic Gallicus existens , Vento nuncupatus , quamvis ante haec tempora ne manus in Anglos mitteret mandatum nostrum fuerit datum , Angli sub vexillo & tutela nostra sunt inquiens , mandatum Caesareum vili existimans , non cessavit perturbare Anglos . Quare scito quod Reginae Angliae privilegium nostrum est datum . Juxta illud privilegium Anglis nulla ratione Consul Gallicus Consulatum agat , neve manus immittat , mandatum nostrum postulavit ejus legatus . Quare mando , ut contra privilegium nostrum Consul Gallicus Anglis injuriam non inferat , neve Consulatum agat . Judici Aegypti literae nostrae sunt datae : hanc ob causam mando tibi quoque , ut juxta illud mandatum nostrum , contra privilegium nostrum Anglis Gallum Consulatum agere nunquam patiare . Sic scito , & insigni meo fidem adhibeto . 
 