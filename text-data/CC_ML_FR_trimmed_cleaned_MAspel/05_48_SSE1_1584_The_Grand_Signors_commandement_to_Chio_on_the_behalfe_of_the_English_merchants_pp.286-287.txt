A commandment for Chio. 
 VObis , Beg & Cadi & Ermini , qui estis in Chio , significamus : quod serenissimae Reginae Majestatis Angliae orator , qui est in excelsa porta per literas significavit nobis , quod ex navibus Anglicis una navis venisset ad portum Chio , & illinc Constantinopolim recto cursu voluisset venire , & contra privilegium detinuistis , & non sivistis venire . Haec praedictus orator significavit nobis : & petivit a nobis in hoc negocio hoc mandatum , ut naves Anglicae veniant & redeant in nostras ditiones Caesareas . Privilegium datum & concessum est ex parte 286 
 Serenitatis Caesareae nostrae : & hujus privilegii copia data est sub insigni nostro : Et contra nostrum privilegium Caesareum quod ita agitur , quae est causa ? Quando cum hoc mandato nostro homines illorum ad vos venerint ex praedicta Anglia , si navis venerit ad portum vestrum , & si res & merces ex nave exemerint , & vendiderint , & tricessimam secundam partem reddiderint , & res quae manserint Constantinopolim auferre velint , patiantur : Et si aliquis contra privilegium & articulos ejus aliquid ageret , non sinatis , nec vos facite : & impediri non sinatis eos , ut recta Constantinopolim venientes in suis negotiationibus sine molestia esse possint . Et quicunque contra hoc mandatum & privilegium nostrum aliquid fecerit , nobis significate . Huic mandato nostro & insigni fidem adhibete . In principio mensis Decembris . 
 