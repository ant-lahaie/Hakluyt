A Passeport of the Earle of Leicester for Thomas Forster gentleman travailing to Constantinople.
Obertus Comes Leicestriae, baro de Denbigh, ordinum Garterii & Sancti Michaelis eques auratus, Serenissimae Reginae Angliae a Secretioribus consiliis, & magister equorum, dux & capitaneus generalis exercitus ejusdem Regiae majestatis in Belgio, & gubernator generalis Hol-
landiae, Zelandiae, & provinciarum unitarum & associa-
tarum, omnibus ad quos, praesentes literae pervenerint, salutem. Ciim lator praesentium Thomas Forster nobilis Anglus necessariis de causis hinc Constantinopolim profecturus sit, & inde ad nos quanta potest celeritate reversurus: petimus ab omnibus & singulis Regibus, principibus, nobilibus, magistratibus, & aliis, mandent & permittant dicto Thomae cum duobus famulis liberum transitum per eorum ditiones & territoria sine detentione aut impedimento injusto, & provideri sibi de necessariis justum precium reddenti, ac aliter convenienter & humaniter tractari, ut occasiones ejus eundi & redeundi requirent: Sicut nos Majestates, Serenitates, Celsitudines, & dominationes vestrae paratos invenietis, ut vestratibus in similibus casibus gratum similiter faciamus.
Datum in castris nostris Duisburgi, decimo die Septembris, anno 1586. stylo veteri.
