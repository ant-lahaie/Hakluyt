De Navigatione Illustris & Magnanimi Equitis aurati Humfredi Gilberti, ad deducendam in novum Orbem coloniam suscepta, Carmen eiri^ariKov STEPHANI PaRMENII BuDEII.
Ad eundem illustrem equitem autoris praefatio.
Eddenda est, quam fieri potest brevissime, in hoc vestibulo, ratio facti mei, & cur ita homo novus & exterus, in tanta literatissimorum hominum copia, quibus Anglia beata est, versandum in hoc argumento mihi putaverim : ita enim tu, fortissime Gilberte, fcetum hunc nostrum
in lucem exire voluisti. In servitute & barbarie Tur
cica, Christianis tamen, magno immortalis Dei beneficio, parentibus natus, aliquam etiam aetatis partem educatus; postquam doctissimorum hominum opera, quibus tum Pannonis nostrae, tum imprimis salvae adhuc earum
reliquiae florescunt, in literis adolevissem, more nostrorum hominum, ad invisendas Christiani orbis Acade-mias ablegatus fui. Qua in peregrinatione, non solum complura Musarum hospitia, sed multas etiam sapienter institutas respublicas, multarum Ecclesiarum probatissimas administrationes introspeximus, jam ferme triennio ea in re posito. Fuerat haec nostra profectio ita a nobis comparata, ut non tantiim mores & urbes gentium videndum, sed in familiaritatem, aut saltem notitiam illustriorum hominum introeundum nobis putaremus. Caeterum, ut hoc i nobis sine invidia dici possit, (cert^ enim taceri absque malicia nullo modo potest) non locus, non natio, non respublica ulla nobis aeque ac tua Britannia complacuit, quamcunque in partem eventum consilii mei considerem. Accedit, quod praeter omnem expecta-tionem meam ab omnibus tuis civibus, quibuscum aliqua consuetudo mihi contigit, tanta passim humanitate acceptus essem, ut jam (sit hoc salva pietate a me dictum) suavissimae Anglorum amicitiae ferme aboleverint desiderium & Pannoniarum & Budae meae, quibus patriae nomen debeo. Quas ab caussas ciim saepenumero animus fuisset significationem aliquam nostrae hujus voluntatis & existimationis edendi; accidit utique secundiim sententiam, ut dum salutandis & cognoscendis excellentibus viris Londini operam do, ornatissimus ac doctissimus amicus meus Richardus Hakluytus ad te me deduxerit, explicato mihi praeclarissimo tuo de ducenda propediem colonia in novum orbem instituto. Quae dum aguntur, agnoscere potui ego illud corpus & animum tuum sempiterna posteritatis commemoratione dignum, & agnovi profecto, eaque tali ac tanta observantia prosequi coepi; ut cum paulo post plura de tuis virtutibus, & rebus gestis passim audissem, tempus longe accommodatissimum existimarem esse, quo aliqua parte officii studiique nostri, erga te & tuam gentem perfungerer. Hoc est primum ovum, unde nostrum eiripaTiKov originem ducit. Reliquum est, ut eas & redeas quam prosperrime, vir nobilissime, & benevolentia tua, autoritate, ac
nomine, tueare studium nostrum. Vale pridie Kalen. Aprilis 1583.
Ad Thamesin.
AMnis, inoffensa qui tam requiete beatus Antipodum quaeris jam tibi in orbe locum: Nunc tibi principium meritae, pro tempore, laudis
Fecimus, & raucae carmina prima tubae. Tum cum reddideris, modo quam dimittimus, Argo,
Ornatu perages gaudia festa novo.
Uae nova tam subito mutati gratia coeli? Unde graves nimbi vitreas tenuantur in auras ?
Diffugiunt nebulae, puroque nitentior ortu
Illustrat terras, clementiaque aequora Titan ?
Nimirum posuere Noti, meliorque resurgit Eurus, & in ventos solvuntur vela secundos, Vela quibus gentis decus immortale Britanniae Tendit ad ignotum nostris majoribus orbem Vix notis Gilebertus aquis. Ecquando licebit Ordiri heroas laudes, & facta nepotum Attonitis memoranda animis ? Si coepta silendum est Illa, quibus nostri priscis aetatibus audent Conferri, & certare dies: quibus obvia plano Jamdudum Fortuna solo, quibus omne per undas Nereidum genus exultat, faustoque tridenti Ipse pater Nereus placabile temperat aequor. Et passim Oceano curvi Delphines ab imo In summos saliunt fluctus, quasi terga pararent In quibus evectae sulcent freta prospera puppes. Et quasi diluvium, tempestatesque minatur Follibus inflatis inimica in vela physeter. Et favet TEg^eon, & qui Neptunia Proteus Armenta, ac turpes alit imo in gurgite phocas. Atque idem modo ab antiqua virtute celebrat
Sceptra Chaledonidum : seclis modi fata futuris Pandit, & ad seros canit eventura minores.
Ut pacis bellique bonis notissima vasto Insula in Oceano, magni decus Anglia mundi; Postquam opibus dives, populo numerosa frequenti, Tot celebris factis, toto caput extulit orbe; Non incauta sui, ne quando immensa potestas Pondere sit ruitura suo, nova moenia natis Quaerat, & in longum extendat sua regna recessum: Non aliter, quam ciim ventis sublimibus aptae In nidis crevere grues, proficiscitur ingens De nostra ad tepidum tellure colonia Nilum.
Euge, sacrum pectus, tibi, per tot secula, soli Servata est regio nullis regnata Monarchis. Et triplici quondam mundi natura notata Margine, & audacem quarto dignata Columbum ; Jam quinti lustranda plagii tibi, jamque regenda Imperio superest. Europam Asiamque relinque, Et fortunatam nimiiim, nisi sole propinquo Arderet, Libyen : illis sua facta viasque Terminet Alcides : abs te illustranda quiescit  Parte alia tellus, quam non Babylonia sceptra, Non Macedum invictae vires, non Persica virtus Attigit, aut unquam Latiae feriere secures. Non illo soboles Mahometi mugiit orbe: Non vafer Hispanus, coelo, superisque relictis, Sacra Pap^e humano crudelia sanguine fecit. Illic mortales hominumque ignota propago; Sive illi nostrae veniant ab origine gentis, Seu tandem a prisca Faunorum stirpe supersint Antiqua geniti terra, sine legibus urbes Sylvasque & pingues habitant civilibus agros: Et priscos referunt mores, vitamque sequuntur Italiae antiquae, & primi rude temporis aevum: Cum genitor nati fugiens Saturnus ob iram In Latio posuit sedem, rudibusque regendos In tenues vicos homines collegit ab agris. Aurea in hoc primiun populo coepisse feruntur 26
Secula, sicque homines vitam duxisse beati; Ut simul argenti percurrens tempora, & aeris, Degener in durum chalybem vilesceret aetas ; Rursus in antiquum, de quo descenderat, aurum (Sic perhibent vates) aevo vertente rediret. Fallor an est tempus, revolutoque orbe videntur Aurea pacificae transmittere secula gentes ? Fallor enim, si quassatas tot cladibus urbes Respicio, & passim lacerantes regna tyrannos: Si Mahometigenis Asiam Libyamque cruento Marte premi, domitaque jugum cervice subire: Jamque per Europae fines immane tribunal Barbari adorari domini, Dacisque, Pelasgisque ^Emathiisque, omnique solo quod dividit Hebrus, Et quondam bello invictis, nunc Marte sinistro Angustos fines, parvamque tuentibus oram Pannoniae populis, & prisca in gente Liburnis. Tum verb in superos pugnas sine fine cieri Patribus Ausoniis : ardere in bella, necesque Sarmaticas gentes: & adhuc a caede recenti Hispanum sancto Gallumque madere cruore.
Non sunt haec auri, non sunt documenta, sed atrox Ingenio referunt ferrum, & si dicere ferro Deteriora mihi licet, intractabile saxum.
At vero ad niveos alia si parte Britannos Verto oculos animumque, quot, 6 pulcherrima tellus, Testibus antiquo vitam traducis in auro ?
Namque quod hoc summum colitur tibi numen honore Quo superi, atque omnis geniorum casta juventus Illius ad sacra jussa vices obit, arguit aurum.
Qudd tam chara Deo tua sceptra gubernat Amazon, Quam Dea, cum nondum coelis Astraea petitis Inter mortales regina erat, arguit aurum.
Quod colit haud ullis inclusas moenibus urbes Aurea libertas, & nescia ferre tyrannum Securam aetatem tellus agit, arguit aurum. Quod regio nullis injuria gentibus, arma Arma licet ferruginea rubicunda quiete, 27
Finitimis metuenda gerit tamen, arguit aurum.
Qudd gladii, quod mucrones, quod pila, qudd hastae In rastros abiere, & bello assueta juventus
 Pacem & amicitias dulces colit, arguit aurum. Denique si fas est auro connectere laudes TEris, & in pacis venerari tempore fortes; Quot natos bello heroas, quot ahaenea nutris Pectora ? Sint testes procerum tot millia, testes Mille duces, interque duces notissima mille Illa cui assurgunt Mus^e, quam conscia Pallas Laetior exaudit, Gileberti gloria nostri. Illius auxilium, & socialia praelia amici Mirantur Belgae, & quamvis injustus Iberus Commemorat justas acies, domitasque per oras Martia victrices formidat Hibernia turmas. Illum oppugnatae quassatis turribus arces, Illum expugnatae perruptis moenibus urbes, Fluminaque & portus capti, hostilique notatum Sanguine submersae meminere sub aequore classes. Hic ubi per medios projectus Se quana Celtas Labitur, & nomen mox amissurus, & undas. Omnia si desint, quantum est ingentibus ausis Humani generis pro pace bonoque pacisci Tam varios casus, freta tanta, pericula tanta? Linquere adhuc teneram prolem, & dulcissima sacri Oscula conjugii, numerantemque ordine longo Aucheriam digitis in mollibus, aequora mille Formidanda modis, atque inter pauca relatos Aucherios exempla suos, fratremque patremque; Qui dum pro patrii laudem & virtute sequuntur, Obsessi in muris soli portisque Caleti, Praeposuere mori, quam cum prodentibus urbem, Et decus Albionum, turpi superesse salute.
Quod si parva loquor, nec adhuc fortasse fatenda est Aurea in hoc iterum nostro gens vivere mundo, Quid vetat ignotis ut possit surgere terris?
Auguror, & faveat dictis Deus, auguror annos, In quibus haud illo secus olim principe in urbes 28
1583-Barbara plebs coeat, quam cum nova saxa vocaret Amphion Thebas, Trojana ad moenia Phcebus.
Atque ubi sic ultro junctas sociaverit aedes, Deinde dabit leges caustoditurus easdem; In quibus ignari cives fraudumque, dolique, A solida assuescant potius virtute beari; Quam genio & molli liquentia corpora vita In Venerem ignavam, pinguemque immergere luxum: Quim nummos, quam lucra sequi, quam propter honores
Vivere ad arbitrium stolidas mutabile plebis. Non illic generi virtus, opibus ve premetur Libertas populi, non contHi in deside vulgo Oppugnabit opes civis sub nomine pauper: Quisque suo partem foelix in jure capesset. Tum sua magna parens ingenti foenore tellus Exiguo sudore dabit bona: cura juventam Nulla adiget senio, nec sic labor ocia tollet, Quo minus e virtute petant sua commoda cives. O mihi fcelicem si fas conscendere puppim: Et tecum patrii (pietas ignosce) relicti Longinquum penetrare fretum, penetrare sorores Mecum un^ Aonias, illic exordia gentis Prima novae ad seros transmittere posse nepotes!
Sed me fata vetant, memoratunimque canori	
Inclyta facta tuba, ad clades miserabilis Istri Invitum retrahunt. His his me fata reservent:
Non deerit vates, illo qui cantet in orbe Aut veteres populos, aut nostro incognita coelo Munera naturae; dum spreto Helicone manebit Illa Aganippeis sacrata Oxonia Musis.
Dum loquor in viridi festinant gramine Nymphae, Impediuntque comas lauro, & florentis olivae Frondibus armantur, dominatricemque frequentes Oceani immensi longe venerantur Elisam. Illa autem ad gelidum celsis de turribus amnem Prospicit, & jamjam Tamesino in patre tuetur Paulatim obliquis Gilebertum albescere velis.
Sic dea Peliaco spectasse e vertice Pallas Fertur Jasonios comites, ad Phasidos undas Vix ben& dum notis committere carbasa ventis. Diva fave, nutuque tuo suscepta parari Vela juva; Si sola geris dignissima totum Talibus auspiciis proferri sceptra per orbem. Propterea quia sola tuos ita pace beasti Tranquilla populos, ut jam te principe possint Augere imperii fines. Quia sola videris Quo niveae Charites, quo corpore Delia virgo Pingitur, & justo si sit pro teste vetustas. Talibus audimus quondam de matribus ortos Semideos homines: tali est de sanguine magnus Sive Hector genitus, sive Hectore major Achilles: Duntaxat sine fraude ulla, sine crimine possint Ulla tibi veterum conferri nomina matrum, Quae sexum factis superas, quae patribus audes, Nympha, diis dignas laudes aequare Latinis. Mentior infoelix, nisi sic in corpore virtus Lucet formoso, ceu quae preciosior auro est Gemma, tamen pariter placituro clauditur auro. Mentior, & taceo, nisi sola audiris ubique Induperatorum timor aut amor, inter & omnes Securam requiem peragis tutissima casus: Dum reliqui reges duro quasi carcere clausi Sollicitis lethi dapibus, plenoque fruuntur Terrificis monstris furtiva per ocia somno. Mentior & taceo, solam nisi vivere cives TEternum cupiunt: quando nec verbere torvo, Nec caedis pcenaeve thronum formidine firmas: Sed tibi tot meritis majestas parta, & inermis Ad patulos residet custos clementia postes: Ut quot pene rei justum meruere tribunal, Tot veniam grato narrent sermone clientes.
Nec tamen admittis, nisi quod justumque piumque Agnoscit probitas, & quae potes omnia, solis Legibus usurpas cautas sanctissima vires.
Nec mala formidas: si quidem quasi fune ligatur
Consilio fortuna tibi: Nullum impia terret In castris Bellona tuis: Quin pronus adorat Gradivus tua jussa pater, sequiturque vocantem Quacunque ingrederis grato victoria plausu. Dumque fores aliis, vitamque & regna tuetur Janitor externus, cingunt tua limina cives: Dumque aliis sordet sapientia regibus, almo Pegasidum tu fonte satur, tot Apollinis artes Aurea vaticina fundis quasi flumina lingua. Nil nostri invenere dies, nil prisca vetustas Prodidit, in linguis peragunt commercia nullis Christiadum gentes, quas te, divina virago, Justius Aonl® possint jactare sorores.
Audiit haec mundus, cunctisque in finibus ardet Imperio parare tuo: & quae forte recusat Miratur vires regio tamen. Hinc tua sceptra Incurva Mahometigen^® cervice salutant: Hinc tua pugnaces properant ad foedera Galli : Dumque sibi metuit toties tibi victus Iberus, Nescia Romano Germania Marte domari Quaerit amicitias Britonum : procul oscula mittit Virgineis pedibus Latium, longeque remoti Pannones in tutos optant coalescere fines. Quinetiam quae submisso diademate nuper Obtulit invictis fascesque fidemque Britannis. Nonne vides passis ut crinibus horrida dudum Porrigit ingentem lugubris America dextram ? Et numquid lacrymas, inquit, soror Anglia, nostras Respicis, & dura nobiscum in sorte gemiscis ? An vero nescisse potes, quae tempora quantis Cladibus egerimus ? postquam insatiabilis auri, Nam certe non ullus amor virtutis Iberos In nostrum migrare solum, pietasve coegit.
Ex illo, quae sacra prius vaesana litabam Manibus infernis, sperans meliora, tuumque Discere posse Deum, jubeor mortalibus aras Erigere, & mutas statuas truncosque precata Nescio quod demens Romanum numen adoro.
31
'Nova Albion.
Martinus Fro-bisherus eques auratus.
Antonius Jen-kinsonus.
Franciscus Dracus eques auratus.
Cur trahor in terras ? si mens est lucida, puris Cur Deus in coelis recti non quaeritur ? aut si A nobis coelum petitur, cur saepe videmus Igne, fame, ferro subigi, quocunque reatu Oenotriae sedis majestas laesa labascit ?
Non sic relligio, non sic me judice gaudet Defendi sua regna Deus, qudd si optimus ille est; Quod si cuncta potest, & nullis indiget armis.
Mitto queri caedes, exhaustaque moenia bello: Mitto queri in viles tot libera corpora servos Abjecta, immanique jugum Busiride dignum. Te tantum fortuna animet tua, te tua virtus: Si tibi tam plenis habitantur moenibus urbes, Ut nisi in excelsum crescant, coeloque minentur Aides afiriae; quanquam latissima, desit Terra tamen populo: Si tot tua flumina nigrant Turrigeras arces imitatae mole carinae, Quot non illa natant eadem tua flumina cygni. Si tibi jam sub sole jacens penetratus utroque est Mundus, utroque jacens peragrata est terra sub axe. Ni frustra gelidam vectus Wilobeius ad arcton Illa in gente jacet, cui dum Sol circinat umbras, Dimidio totus vix forsitan occidit anno.
Ni frustra quaesivit iter, duraque bipenni Illo Frobiserus reditum sibi in aequore fecit, Horridum ubi semper pelagus, glacieque perenni Frigora nativos simulant immitia montes.
Ni frustra per Cimmerios, sylvisque propinqua Flumina Riphaeis eoa profectus ad usque est Moenia Jencisonus, Persasque & proxima Persis Bactra, & Bactrorum confines regibus Indos. Ni frustri, quod mortali tot secla negarant, Hic tuus immensum nuper Dracus ambiit orbem, Qui patri Oceano clausas circumdare terras Concessit natura viam, mediaque meare Tellure, & duplici secludere littore mundos.
Jam si fortuna, jam si virtute sequare
Digna tua; sunt monstra mihi, sunt vasta gigantum
Corpora, quae magno cecidisse sub Hercule non sit Dedecus, Ogigius non quae aspernetur Iaccus. Quae si indigna putas, tantaque in pace beata Aversare meos multo ut tibi sanguine fines Invidiosa petas: est nobis terra propinqua, Et tantum bimari capiens discrimen in Isthmo. Hanc tibi jamdudum primi invenere Britanni, Tum cum magnanimus nostra in regione Cabotus Sebastians Proximus a magno ostendit sua vela Columbo.	Cabotus.
Haec neque vicina nimiiim frigescit ab arcto, Sole nec immodico in steriles torretur arenas:
Frigus & aestatem justo moderamine servat, Sive leves auras, grati spiracula coeli, Seu diae telluris opes, & munera curas.
Pone age te digno tua sceptra in honore, meoque Junge salutarem propius cum littore dextram. Sit mihi fas aliquam per te sperare quietem, Vicinoque bono laetum illucescere Solem.
Qudd si consiliis superdm, fatisque negatum est Durare immensum magna infortunia tempus: Quod si de immerita justum est cervice revelli Ignarum imperii dominum, populique regendi; Quod si nulla unquam potuit superesse potestas, Ni pia flexilibus pareret clementia frenis Obsequium. A miti quaesita potentia Cyro Amissa est saevae soboli. Parcendo subegit Tot reges Macedum virtus, tot postera sensim Abscidit a parto tandem inclementia regno, Et quod Romuleis crevit sub patribus olim Imperium, diri semper minuere Nerones.
vhi
33
